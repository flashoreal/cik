# CiK Çocuklar için Kodlama Kütüphanesi
http://www.cocuklaricinkodlama.com/cik <br>
Çocuklar için Kodlama Kütüphanesi 7- 18 yaş arası çocuklar için kodlama temel kavramlarına ve yazım biçimlerine alışması için 
<a href="http://www.zaferdemirkol.com">Zafer Demirkol </a> tarafından geliştirilmiştir.
Bu amaçla program arabirimleri Türkçedir ve kütüphaneyi kullanmak için bir editör arabirimi sunulmuştur (Oyun alanı).
Bu editör sayesinde öğrenci komutlarını verebilecek ve sonuçlarını anında görebilecektir.
Komutlar günümüzde yaygın olarak kullanılan programlama dillerinin nesneye yönelik yapısı ve 
noktasal notasyon yazım biçimine uygun olarak oluşturulmuştur. Bu yapısı sayesinde, 
öğrenci burada öğrendiği yöntemlerle kolayca profesyonel bir dil yapısına geçebilir
ve onu hızlıca öğrenebilecek bir alt yapıya sahip olabilir.


Kütüphane JavaScript ile geliştirilmiş olup, bir web uygulamasında kullanılabilir. API'leri (Programsal arabirimler) sayesinde hızlı 
bir şekilde CiK uygulaması geliştirilebelir. Kütüphanenin kullanımını basitleştirmek ve eğlenceli hale getirmek için "Editör" ve 
"Akıllı kod tamamlama" gibi 3. parti arabirimlerden de yararlanılmıştır. 
Bu araçlar sayesinde öğrenci CiK API'lerine daha kolay erişebilecek ve kullanabilecektir.
Bunların neler olduğuna Yardım linkinden bakabilirsiniz.
CiK bir açık kaynak kod projesidir, CiK'e ait bütün kodlara ve dökümantasyona 
yardım dosyasından ulaşabilirsiniz. Bu anlamda konuyla ilgili bütün yazılım geliştiriclerin yardımı 
CiK'in gelişmesi için son derece önemlidir.


#CiK ve Gelecek Sürümler
CiK henüz çok yeni bir kütüphane olup zaman içinde yeni özellikler ve işlevsellikler eklenecektir. 
Şu an alt yapısı oluşturulmuş, bir kaç temel özellik eklenmiş ve açık kaynak kod olarak sunulmuştur. 
Bu aşamadan sonra açık kaynak yapısıyla gelişiminin daha hızlı olacağı öngörülmektedir.
